<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dungeons and Dragons Wiki</title>
</head>
<body>
    <h1>Classi: Combattenti: IL PALADINO</h1>
    <img src="https://i.pinimg.com/736x/fd/c8/30/fdc830b81014c1acc15af58f6f651eb5.jpg" alt="Paladino-combattente-personaggio di D&d" width="300" height="400">
    <h2>Percezione del Divino</h2>
    <p>La presenza di una forte malvagità viene percepita dai tuoi sensi come un odore nauseabondo, e un bene potente suona come musica celestiale nelle tue orecchie. 
        Con un’azione puoi espandere la tua consapevolezza per individuare queste forze. 
        Fino al termine del tuo prossimo turno, conosci la posizione di qualsiasi celestiale, immondo o non morto che si trovi entro 18 metri da te e che non sia dietro copertura totale. 
        Riconosci il tipo (celestiale, immondo o non morto) di qualsiasi creatura di cui avverti la presenza, ma non la sua esatta identità (per esempio il vampiro Conte Strahd von Zarovich). 
        All’interno della stesso raggio, puoi anche individuare la presenza di qualsiasi luogo o oggetto che sia stato consacrato o dissacrato, come per l’incantesimo santificare.
        Puoi usare questo privilegio un numero di volte pari ad 1 + il tuo modificatore di Carisma. Quando termini un riposo lungo, recuperi tutti gli usi consumati.</p>

    <h2>Imposizione delle Mani</h2>
    <p>Il tuo tocco benedetto può guarire le ferite. Hai una riserva di potere curativo che si ripristina al termine di un riposo lungo. Con questa riserva, puoi curare un numero totale di punti ferita pari al tuo livello da paladino x 5.
            Con un’azione, puoi attingere al potere della riserva per ripristinare i punti ferita di una creatura con cui sei in contatto, fino al massimo rimanente nella tua riserva.
            In alternativa, puoi spendere 5 punti ferita dalla tua riserva di guarigione per curare il bersaglio di una malattia o neutralizzare un veleno che lo affligge. 
            Puoi curare più malattie e neutralizzare più veleni con una singola Imposizione delle Mani, spedendo i punti ferita separatamente per ogni malanno.
            Questo privilegio non ha effetto su non morti o costrutti.</p>
    
    <h2>Preparare e Lanciare Incantesimi</h2>
    <p>La tabella Il Paladino mostra di quanti slot incantesimo disponi per lanciare i tuoi incantesimi. 
        Per lanciare uno di questi incantesimi da paladino, devi spendere uno slot del livello dell’incantesimo o più alto. 
        Recupererai tutti gli slot incantesimo spesi al termine di un riposo lungo.

        Prepari la lista degli incantesimi da paladino da lanciare a tua disposizione, scegliendoli dalla lista degli incantesimi da paladino. 
        Quando lo fai, scegli un numero di incantesimi da paladino uguale al tuo modificatore di Carisma + la metà del tuo livello da paladino (minimo 1 incantesimo). 
        Gli incantesimi devono essere di un livello per cui disponi slot incantesimo.
        
        Per esempio, se sei un paladino di 5° livello, hai quattro slot incantesimo di 1° livello e due di 2° livello. 
        Con Carisma 14, la tua lista di incantesimi preparati può includere quattro incantesimi di 1° o 2° livello, in qualsiasi combinazione. 
        Se prepari l’incantesimo di 1° livello cura ferite, puoi lanciarlo usando uno slot di 1° o 2° livello. 
        Lanciare l’incantesimo non lo rimuove dalla lista dei tuoi incantesimi preparati.
        
        Puoi cambiare la tua lista di incantesimi preparati al termine di un riposo lungo. 
        Preparare una nuova lista di incantesimi da paladino necessita di tempo trascorso a pregare e meditare: almeno 1 minuto per livello di incantesimo per ogni incantesimo sulla tua lista.</p>
</body>
</html>